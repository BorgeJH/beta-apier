# Kalendertjenester

## Om tjenesten

Et spørsmål som ofte kommer opp i dialog med de næringsdrivende, er hvilke frister som gjelder for meg. Behovet kommer fra direktedialog med brukerne og tilbakemelding fra samarbeidsparter som banker og systemleverandører. Skatteetaten utvikler derfor en tjeneste som samler alle frister og oppgaver fra Skatteetatens fagsystemer. Men vil også inkludere frister og oppgaver som er individuelle ut fra virksomhetens konkrete situasjon.

Målgruppen er i første omgang enkeltpersonsforetak og små AS med opptil 10 ansatte.  

Kalendertjenesten vil fra start ikke inneholde alle oppgaver og frister som kan komme fra Skatteetaten, men Skatteetaten vil forløpende hekte på nye kilder med nye oppgaver og frister. 

## Tidsplan

Kalendertjenesten vil være en del av den kommende portalen Min Side Virksomhet som Skatteetaten er ferd med å etablere.   

I løpet av 2023 så vil også kalendertjenesten tilbys kunder hos systemleverandører og banker slik at virksomheter får oversikt over de oppgaver og frister som gjelder dem i deres økosystem  

I november 2022 vil vi tilgjengeliggjøre eksempelfiler og skjema slik at systemleverandører kan begynne å se på disse og komme med tilbakemeldinger.

I slutten av første halvår eller andre halvår av 2023 så vil det bli mulig å teste mot Skatteetatens testsystemer. 

I løpet av 3. kvartal vil vi også legge ut en pilot. Etter pilot vil det komme en full utrulling 

## Oppfølging og støtte

Tjenesten skal tilgjengeliggjøres på Skatteetatens innloggede sider (Min Side Virksomhet) og tilbys som et API. Når APIet blir tilgjengelig så må banker og systemleverandører autentiseres gjennom Maskinporten.

Her er informasjon om hvordan man skal komme i gang med Skatteetatens delingstjenester: [Kom i gang | API-dokumentasjon](https://skatteetaten.github.io)

I testfasen vil vi tilby støtte til de eksterne leverandørene gjennom utvikling og test. 

I pilotfasen vil vi tilby informasjon og eventuell opplæring til leverandørenes kundesenter for å hjelpe dem å håndtere og rute videre henvendelser til riktig kanal inn mot Skatteetaten. 

Mer informasjon kommer her. 
