# Krav og Betalinger

## Innhold

Her vil vi publisere dokumentasjon og informasjon om ulike tjenester og løsninger som vi jobber med å utvikle i Skatteetaten, blant annet under programmet Fremtidens Innkreving.

Målgruppen for disse tjenestene er første omgang næringsdrivende, og dermed aktuell for leverandører som leverer tjenester til næringslivet, per i dag regnskapssystemer og banker.

Disse tjenestene er under utvikling og er i første omgang aktuell for leverandører som ønsker å samarbeide med oss i utviklingsfasen og videre til testing og pilotering.

Vi tilgjengeliggjør dokumentasjon rundt de ulike tjenestene løpende, og vil i første omgang åpne opp for testing mot våre systemer for et utvalg leverandører som vi inngår avtaler med. Dersom du ønsker koble deg på, ta kontakt med [fremtidensinnkreving@skatteetaten.no](mailto:fremtidensinnkreving@skatteetaten.no) for å avtale videre samarbeid.

## Kravoversikt

### Om tjenesten

Kravoversikten er en tjeneste vi tilbyr til regnskapssystemer og banker hvor vi via APIer tilgjengeliggjør alle krav Skatteetaten har til den næringsdrivende. Formålet er at regnskapssystemer og banker kan utvikle og tilgjengeliggjøre en oversikt i sine flater som vil gi den næringsdrivende en bedre oversikt over sine nåværende og fremtidige krav og dermed enklere kan håndtere og følge opp disse.

Målgruppen er i første omgang enkeltpersonsforetak og små og mellomstore AS med og uten regnskapsfører.

Første versjon av kravoversikten vil inneholde alle krav, alle åpne krav, alle innbetalinger og uplasserte innbetalinger. I tillegg vil det følge betalingsinformasjon så den næringsdrivende kan betale sine krav løpende.

I neste versjon vil vi utvide med informasjon om utbetaling, samt merking av krav som er utsatt og andre mindre endringer.

Dersom du ønsker å ta i bruk kravoversikten i ditt system eller har spørsmål knyttet til dette, ta kontakt med [fremtidensinnkreving@skatteetaten.no](mailto:fremtidensinnkreving@skatteetaten.no).

### Tidsplan

**November 2022**: Våre systemer åpner for at eksterne leverandører skal kunne starte utvikling og test på første versjon av kravoversikten.

**Januar 2023**: Skatteetaten åpner for pilotering av første versjon av kravoversikten i samarbeid med enkelte leverandører. Etter endt pilotperiode vil det bli besluttet videre løp for utrulling til flere leverandører og banker.

**Våren 2023**: Planlagte utvidelser av kravoversikten.

### Oppfølging og støtte

I testfasen vil vi tilby støtte til de eksterne leverandørene gjennom utvikling og test.

I pilotfasen vil vi tilby informasjon og eventuell opplæring til leverandørenes kundesenter for å hjelpe dem å håndtere og rute videre henvendelser til riktig kanal inn mot Skatteetaten.

Mer informasjon kommer her.

I mellomtiden – ta kontakt med [fremtidensinnkreving@skatteetaten.no](mailto:fremtidensinnkreving@skatteetaten.no).
